---
title: "Bahçeli'nin 'Umut Hakkı' ve Meclis Çağrısı"
date: "10/24"
category: "Süreç"
img: "https://cdn1.ntv.com.tr/gorsel/Pj82l1J1kE6u6b8X22w.jpg?width=1000&mode=crop&scale=both"
---

MHP Lideri Devlet Bahçeli'nin, partisinin grup toplantısında yaptığı "Şayet teröristbaşının tecridi kaldırılırsa gelsin TBMM'de DEM Parti grup toplantısında konuşsun" çağrısı, Türk siyasi tarihinin en büyük kırılma noktalarından biri oldu. Bahçeli, Öcalan'ın örgütün lağvedildiğini haykırması durumunda "umut hakkı"nın önünün açılabileceğini söyledi.

Bu açıklama, milliyetçi camiada şok etkisi yarattı. Yıllarca terörle mücadelenin sembolü olan bir partinin liderinden gelen bu teklif, "devlet aklı" mı yoksa "siyasi tükeniş" mi tartışmalarını başlattı. Şehit aileleri, "Meclis teröristin konuşacağı yer değildir" diyerek tepkilerini dile getirdi.

"Umut Hakkı", ağırlaştırılmış müebbet hapis cezası alanların belirli bir süre sonra serbest kalabilme ihtimalini ifade ediyor. Bu hakkın 40 bin kişinin katili için gündeme getirilmesi bile, toplumsal vicdanda derin yaralar açtı.
